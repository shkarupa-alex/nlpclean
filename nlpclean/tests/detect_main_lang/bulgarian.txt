Раянският пролом е пролом на Треклянска река (в този участък се нарича Раянска река, десен приток на Струма) в Западна България, между Пенкьовска планина на север и Земенска планина на юг, в Община Трекляно, област Кюстендил и Община Земен, област Перник.
Свързва най-южната част на Треклянската котловина на запад с най-южната част на Дивлянската котловина на изток.
Проломът е с епигенетичен произход и е с дължина около 9 km, а средната му надморската височина е 682 m.
Всечен е в силно денудирани метаморфни скали – гнайси, шисти и амфиболити.